====================
Ενημέρωση Κατάστασης
====================

:Συγγραφέας:   Paolo Besser
:Ημερομηνία:     2007-05-15

Νέο όνομα, νέα ιστοσελίδα
-------------------------

Καλώς ήρθατε στη νέα AROS.org ιστοσελίδα! Το AROS έχει πλέον ένα νέο 
επίσημο όνομα και μία νέα παρουσία στο διαδίκτυο. Από εδώ και στο εξής,
το AROS θα σημαίνει απλά "AROS Research Operating System". Αν είσαστε 
υπεύθυνος ενός fan site, μιας λίστας ηλεκτρονικού ταχυδρομείου ή οτιδήποτε
άλλο σχετικό με το AROS, παρακαλούμε ενημερώστε το με αλλαγή της ονομασίας.

Κατά τη διάρκεια του πρώτου εξαμήνου του 2007, το AROS έχει αυξήσει σε ένα 
μεγάλο βαθμό τα χαρακτηριστικά του, και αν και δεν είναι έτοιμο για μία 
πρώτη "1.0" έκδοση, είναι πολύ πιο χρησιμοποιήσιμο σήμερα από ότι ήταν ένα 
έτος πριν. Λάβαμε αποφάσεις και προχωρήσαμε σε βελτιώσεις πάνω στο αρχικό
project που έδωσαν στο AROS τη δική του ταυτότητα. Στο μεταξύ, πρόσφατα
γεγονότα που αφορούσαν την Amiga Inc μας έδειξαν ότι ήταν μία καλή στιγμή 
για αλλαγή του ονόματος του.

Χωρίς πολλά λόγια: Το AROS είναι δυνατότερο αυτήν τη στιγμή, καθώς ακόμα και 
αν οι στόχοι του project παραμένουν οι ίδιοι, μπορούμε να συγκεντρώσουμε 
περισσότερες και μεγαλύτερες προσπάθειες σε αυτό.

Τελευταίες ειδήσεις
-------------------

Ο Michal Schulz ολοκλήρωσε την UHCI και OHCI USB υποστήριξη, πράγμα που
σημαίνει ότι το AROS θα μπορεί να υποστηρίζει USB συσκευές σχεδόν σε κάθε
υπολογιστή. Σε αυτό το στάδιο, μόνο ποντίκια και πληκτρολόγια λειτουργούν,
αλλά υποστήριξη για διάφορες άλλες συσκευές είναι στα σκαριά.

Χάρι στον Nic Andrews, το Wanderer έχει τώρα την επιλογή της εμφάνισης
των αρχείων με εικονίδια, αντί της εξ' ορισμού εμφάνισης όλων των αρχείων.
Πρόσθεσε επίσης scalable wallpapers στην επιφάνεια εργασίας και πλοήγηση
των παραθύρων μέσω του πληκτρολογίου.

Ο Robert Norris πρόσθεσε υποστήριξη εγγραφής σε συστήματα FAT μέσα από το AROS. 
Η προσάρτηση partitions των Windows είναι ακόμα μπελάς, αλλά λειτουργεί σχεδόν 
όπως αναμενόταν. Παρακαλούμε μην το δοκιμάσετε ακόμα σε σημαντικά δεδομένα.

Το AROS στο διαδίκτυο
---------------------

Ο Paul J. Beel έχει δημοσιεύσει πολλές ενδιαφέρουσες συνεντεύξεις σχετικά 
με το AROS και άλλα ωραία θέματα. Παρακαλούμε μη χάσετε τις συνεντεύξεις 
του `Nic Andrews`__ και του `Βασίλη Παναγουλέα`__ της DiscreetFX
στο `The AROS Show`__

Παρακαλούμε επίσης να ρίξετε μια ματιά στη νέα διαδικτυακή πύλη 
της Amigamia, `AROSWorld`__, και αν σας αρέσει μπορείτε να αγοράσετε
ένα από τα ωραία μπλουζάκια, κούπες ή το gadget με την Kitty. Μέρος
των χρημάτων σας θα διατεθεί για την ανάπτυξη του AROS.

Το νέο design της ιστοσελίδας μας AROS.org είναι έργο του Tom Richards.

__ http://arosshow.blogspot.com/2007/05/nick-kalamatee-andrews-interview-hello.html
__ http://arosshow.blogspot.com/2007/05/bill-panagouleas-interview-what-is.html
__ http://arosshow.blogspot.com
__ http://www.arosworld.org
